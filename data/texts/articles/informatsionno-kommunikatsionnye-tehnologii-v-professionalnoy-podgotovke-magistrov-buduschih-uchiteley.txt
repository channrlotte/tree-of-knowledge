Інформаційно-комунікаційні технології у професійній підготовці магістрів - майбутніх учителів
Осадчий В.В.
Мелітопольський державний педагогічний університет імені Богдана Хмельницького
Анотації:
Розкрита проблема не достатньої кількості й якості інформаційних ресурсів Інтернет для магістрів
-	майбутніх учителів. Автор пропонує для удосконалення їх професійної підготовки користуватися портальними технологіями. Описано розроблений портал магістрів, який спрямований на розвиток навичок інтерактивного спілкування,	інформаційно-комунікаційної
компетентності, вміння створення та оформлення інформаційних матеріалів, здібності до самостійного пошуку, збору, аналізу та подання освітньої інформації різноманітних видів і форм її пред'явлення в мережі, вміння використовувати нові освітні ресурси у майбутній професійній діяльності.
Ключові слова: підготовка вчителів, інформаційні технології, портал.
Осадчий	В.В.	Информационно-
коммуникационные технологии в профессиональной подготовке магистров
-	будущих учителей. Разрыта проблема не достаточного количества и качества информационных ресурсов Интернет для магистров
-	будущих учителей. Автор предлагает для совершенствования их профессиональной подготовки пользоваться портальными технологиями. Описан разработанный портал магистров, который направлен на развитие навыков интерактивного общения, информационнокоммуникационной компетентности, умение создания и оформления информационных материалов, способности к самостоятельному поиску, сбору, анализу и представления образовательной информации различных видов и форм ее представления в сети, умение использовать новые образовательные ресурсы в будущей профессиональной деятельности.
подготовка учителей, информационные технологии, портал.
Osadchiy V.V. Information and communication technologies in the training of masters - the future teachers. The paper dug up the problem is not of sufficient quantity and quality of information resources on the Internet for masters - the future teachers. The author proposes to improve their training to use the portal technology. We describe a portal developed by Masters, which is aimed at developing the skills of interactive communication, information and communication competence, the ability to create and design informational materials, the ability to self-identification, collection, analysis and presentation of educational information of various types and forms of presentation of the network, the ability to use new educational resources in future careers.
teacher training, information technology, portal.
Вступ.
У сучасних умовах розвитку культури і суспільства обсяг знань, необхідних фахівцю для професійної діяльності, постійно зростає. Випускник вищого навчального закладу (ВНЗ) повинен не тільки мати певний обсяг знань, а й має навчитися адаптуватися в умовах швидкої зміни поколінь техніки і технологій, критично переоцінювати професійні стереотипи, тобто сучасному фахівцю потрібні знання, практичні та інтелектуальні вміння для самоутвердження, самореалізації в цьому житті. Студенти, які після закінчення навчального закладу не будуть вміти самостійно працювати з інформацією та здобувати знання, не зможуть розраховувати на успішну професійну діяльність в інформаційному суспільстві. Отже, сьогодні володіння інформаційно-комунікаційними та комп’ютерними технологіями як засобами прийому, перетворення і передачі всіх видів інформації та інтеріоризації знань є необхідною умовою підготовки майбутнього фахівця до реалій життя і праці у високо-технологізованому XXI столітті.
Сучасні науковці відмічають (А.В. Хуторський, Є.С. Полат, М.І. Жалдак, С.О. Сисоєва, Р.С. Гуревич), що використання інформаційно-комунікаційних (ІКТ) та комп’ютерних технологій (КТ) у процесі навчання студентів сприяє удосконаленню їх професійної підготовки. Особливу роль у сучасних умовах інформатизації освіти вони відіграють у процесі професійної підготовки майбутніх учителів. Якщо застосовувати ІКТ та КТ у навчанні студентів педагогічних спеціальностей, то навчальних процес сприятиме розриванню умовних професійних рамок того чи іншого ВНЗ, надаючи можливість студентам вступати в інтерактивне між-професійне спілкування. Адже постіндустріальному суспільству необхідні самостійно мислячі люди, здібні до самореалізації на основі об’єктивної самооцінки [7, с. 10].
Вміле користування сучасними інформаційними тех© Осадчий В.В., 2010
нологіями, до яких більшість науковців відносить Інтер-нет і комп’ютерні технології, сьогодні є одною з основних вимог до кваліфікованого фахівця. Особливо вона стосується магістрів, які за освітньо-кваліфікаційною характеристикою повинні мати поглиблені спеціальні уміння та знання інноваційного характеру, має певний досвід їх застосування та продукування нових знань для вирішення проблемних професійних завдань у певній галузі народного господарства [8].
Робота виконана відповідно до плану НДР Мелітопольського державного педагогічного університету імені Богдана Хмельницького.
Мета, завдання роботи, матеріал і методи.
Метою статті є з’ясування таких можливостей інформаційно-комунікаційних та комп’ютерних технологій як портальні системи у професійній підготовці студентів магістратури - майбутніх учителів. Результати дослідження.
На рівні магістратури відбувається не лише синтез отриманих раніше знань і їх поглиблення, але й надається можливість реалізувати індивідуальну освітню програму, що здійснюється за рахунок власної дослідницької роботи, що проводиться під керівництвом найбільш досвідчених викладачів. Ураховуючи, що магістерська програма навчання орієнтована на підготовку кваліфікованих кадрів, які повинні мати високий рівень науково-дослідної підготовки, проблема впровадження інформаційно-комунікаційних технологій у процес підготовки магістрантів набуває особливого значення [6, 95].
В умовах сучасних процесів глобалізації всесвітня мережа Інтернет, яка дає змогу спілкуватися з усім світом, є оптимальним засобом інтерактивного спілкування суб’єктів навчального процесу. Завдяки розповсюдженню комп’ютерної техніки та пристроїв для її підключення до локальних та глобальних мереж відкриваються нові можливості організації навчально-виховного процесу ВНЗ. У мережі Інтернет можна 52
знайти кілька ресурсів для магістрів, наприклад, «Портал магистров кафедры РТУиС», «Портал студентов и молодых ученых»
Серед Інтернет-ресурсів російського контенту, на нашу думку, слід відмітити «Портал магистров кафедры РТУиС» (http://magistr.rtuis.miem.edu.ru). Сайт призначений для оперативного керування навчальним процесом і встановлення додаткового каналу спілкування з магістрантами [4]. Основною метою його є розміщення резюме магістрів даної кафедри. Ресурс має чотири основні розділи «Файлы», де зібрані необхідні нормативні та навчальні документи для магістрів, «Расписание», «Успеваемость», де можна переглянути середній бал конкретного магістра, «Справочник», в якому розміщені посилання на інші інформаційні ресурси Московського державного інституту електроніки і математики. У стадії розробки розділ, де будуть розміщені резюме випускників магістратури кафедри.
Інтернет-ресурс «Портал студентов и молодых ученых» (http://studentsnet.ru) є неофіційним, тобто не відноситься до будь-якого навчального закладу. Основний його контент створюється відвідувачами порталу у категоріях «Блоги» і «Разработки». У блогах відвідувачі ведуть записи стосовно подій у своєму житті, наукових подій (конференцій, виставок тощо), свого ставлення до роботи порталу та ін.. У категорії «Разработки» розміщено записи щодо наукових розробок студентів, магістрів та аспірантів. На порталі у відповідному каталозі ведуться опитування серед користувачів ресурсу, а також формується інформаційна база конкурсів, конференцій науково-дослідних робіт. На порталі публікуються новини освіти і науки.
Серед неофіційних сайтів магістрів є «Сайт магистров направлення «Финансовая экономика» экономфака МГУ» (http://magistracy.narod.ru), розроблений власними силами випускників на безкоштовному он-лайн сервісі «Народ .ру», який підтримує створення сайтів з готових блоків, надає необмежений розмір сайту та безкоштовну підтримку додаткових доменів. Сайт має такі розділи «Учебные материалы», «Архив», «Новости», «Ссылки». Проте ресурс не функціонує і має не досить професійний дизайн.
В українському сегменті Інтернет також наявні сайти для магістрів. Наприклад, сайт магістрів державної служби (http://magistriv.net) - є некомерційним авторським проектом, створеним з метою формування професійної спільноти в галузі державного управління. Творці ресурсу вважають, що створення професійної спільноти, на основі веб-технологій, забезпечить високий рівень як соціальної так і технічної комунікацій, виступаючи тим самим каталізатором синтезу прагматичних ідей та досвіду в галузі державного управління. До складу спільноти (зареєстровані користувачі сайту) входять випускники, слухачі та викладачі вищих навчальних закладів, що здійснюють підготовку магістрів з напрямку «Державне управління», державні службовці та посадові особи місцевого самоврядування, керівники державних та приватних підприємств, організацій, члени громадських організацій.
Наповнення сайту складається з матеріалів підготовлених користувачами сайту. Кожну із статей можна оцінити та прокоментувати. Статтю, прокоментовану не
менше як двома користувачами, буде запропоновано до обговорення на форумі, шляхом створення однойменної теми. У розділі «Новини», публікуються статті користувачів про події, які є важливими та актуальними з точки зору користувачів сайту, які відбулися за їх участі, безпосередньої чи опосередкованої. У розділі «Трибуна» кожен з користувачів може розмістити власну статтю стосовно того чи іншого питання, яке його хвилює відповідно до тематики сайту. Стаття опубліковується за умови викладення матеріалу, який складатиметься не лише з констатації фактів, а за принципом: суть проблеми, особисте ставлення, власні пропозиції щодо шляхів та методів її вирішення. На «Форумі» обговорюються ті чи інші питання щодо процесу державотворення, механізмів та важелів управління тощо. Розділ «Бібліотека» являє собою файловий архів. В архіві розміщено авторські книги, публікації користувачів, інформаційно-роздаткові матеріали навчальних закладів, підручники, посібники, реферати, курсові та дипломні роботи користувачів тощо. «Галерея» - це фото-архів, до якого кожен з користувачів сайту, може завантажувати власні фото до відповідної існуючої категорії згідно з правилами користування сайтом. «Гостьова» - це гостьова книга для відгуків та пропозицій щодо наповнення та роботи сайту [9].
Серед українського контенту, можна виділити Портал магістрів ДонНТУ (http://masters.donntu.edu.ua), який був розроблений у рамках курсу «Мережеві інформаційні технології», орієнтований на магістрів усіх спеціальностей ДонНТУ В процесі послідовного виконання лабораторних завдань кожним з магістрів формувався персональний тематичний сайт, який є елементом офіційного порталу магістрів ДонНТУ При цьому кожен сайт в подальшому не тільки доступний для загального користування в глобальному просторі Інтернет як змістовний інформаційний ресурс, але й постійно бере участь (в рамках порталу магістрів) в різного роду рейтингах інформаційних ресурсів, що дозволяє отримувати максимально об'єктивну оцінку результативності роботи кожного. Таким чином досягнуто такі результати: мультимедійна база даних кращих випускників з 2000 року (в даний час більше тисячі досить змістовних і якісних сайтів навчально-наукового характеру); випускники, повністю готові до ефективної діяльності в умовах інформаційного суспільства; активне просування ресурсів ДонНТУ в інформаційному просторі: зокрема, високі рейтинги в пошукових системах - самі об'єктивні показники інформаційної значущості та корисності різних ресурсів. Особливо цінними є високі позиції порталу магістрів в результатах запитів в пошуковій системі Google. Наприклад, лідируючі позиції серед мільйонів результатів за запитами «портал магістрів», «mastersportal», «masters technical university» і пр. Особливо чудові успіхи порталу магістрів в англомовному інформаційному просторі, що всього років 10 тому уявлялося принципово неможливим для окремо взятого українського університету в доступному для огляду майбутньому [3, 83-85].
У світлі останніх тенденцій розвитку технології Веб 2.0 і як її продовження технології Веб 3.0 (перша передбачає створення контенту звичайними користувачами Інтернет-ресурсу, а друга - створення контенту профе-
сіоналами), важливого значення набувають не просто інформативні сайти для магістрів, а й ресурси, в яких здійснювалися б соціальні функції (коментування, групування користувачів за інтересами, міжособистісна та професійна комунікація). Подібного ресурсу для магістрів нами не було знайдено в українському сегменті Інтернет. Проте у сучасних умовах розвитку Інтернет-технологій соціальний підхід до Інтернет-ресурсу гарантує його розвиток і постійне функціонування. Це передбачає динамічний контент з великою кількістю можливостей і сервісів на Інтернет-ресурси. Тому актуальною виявляється розробка інформаційного Інтернет-ресурсу (порталу) для представлення персоналізованої інформації про магістрантів та їх науково-дослідної роботи у глобальній мережі.
Інтернет-портали є загальнодоступним способом створення систем структурованого збереження і організації зручного доступу до освітньої інформації. Вони, на відміну від статичних мереж Інтранет, «здатні надавати інформацію, яка оперативно змінюється і відповідає поточному моменту звернення до неї» [10, 226], можуть поєднувати у собі різні служби і сервіси для потреб користувачів. Основні відмінності портального рішення від звичайного веб-сайту - це персоніфікований і простий та зручний інтерфейс; можливість ідентифікації користувачів і визначення для них політик доступу до тих чи інших інформаційних ресурсів; висока захищеність інформаційних ресурсів, розміщених на порталі; можливість інтеграції різнорідних додатків і надання єдиної точки входу до цих додатків і т.д. [5].
У процесі створення порталу магістрів Мелітопольського державного педагогічного університету було вирішено такі завдання:
1.	Проектування порталу магістрів МДПУ: планування логічної будови порталу магістрів МДПУ; вибір із програмно-технологічної платформи та інструментарію розробки порталу магістрів МДПУ.
2.	Розробка порталу магістрів МДПУ: обрання та реєстрація доменного імені сайту; встановлення обраної програмно-технологічної платформи на сервері університету;налагодження параметрів і атрибутів порталу; написання додаткових модулів (для розширення форми реєстрації та дотримання стандартів ISO для відображенняиЯЬ).
3.	Альфа-тестування порталу магістрів МДПУ
4.	Бета-тестування порталу магістрів МДПУ
5.	Впровадження, оновленої версії порталу на сервері.
6.	Розробка методичних рекомендацій по роботи зі сайтом.
Розроблений інформаційний ресурс має такі особливості:
1.	кросплатформність - забезпечення роботи під різними операційними системами (Windows Server, Linux, Unix та ін);кросбраузерність - забезпечення роботи у різних браузерах (Microsoft Internet Explorer, Opera, Mozilla FireFox, Chrome тощо);
2.	вільне використання - розміщена інформація у електронному підручнику доступна для вільного використання у будь-яких навчальних цілях;
3.	надійність - забезпечується закритою архітектурою;
4.	безкоштовність - користування програмою у навчанні не передбачає сплати за це будь-яких коштів;
5.	працездатність - визначається вимогами до обладнання.
6.	інтуїтивно зрозумілий інтерфейс - наявність підписів та знаків до відповідних об’єктів інтерфейсу, доцільно зрозуміле застосування об’єктів, що сприяє зручності користування;
7.	ергономічність - просторове розміщення інформації, виділення головного об’єкту простору, міра засміченості головного об’єкта не більш 4-6 другорядних об’єктів;
8.	інтерактивність - досягається завдяки навігації по сторінкам проекту.
Розроблений портал побудований на нескладній та не обтяжливій веб-технології тому не передбачає особливих вимог до апаратно-програмного забезпечення. Портал магістрів МДПУ відповідає таким функціональним вимогам: 1) має інтерфейс для користувача і адміністратора; 2) інтерфейс користувача має можливість перегляду, пошук і публікації даних різного типу (текст, графіка, медіа); 3) забезпечено зворотній зв’язок з адміністратором через електронну пошту; 4) розділ адміністратора містить засоби налаштування порталу і бази даних; 5) ресурс має дружній користувальний інтерфейс і простий легкозавантажуваний дизайн; 6) на сайті передбачена форма пошуку по контенту; 7) записи користувачів маютьиКЬ адреси, які відповідають стандартам 180; 9) у процесі реєстрації користувачів (магістрів) передбачена розширена форма з можливістю вибору факультету, спеціальності і року навчання для реалізації подальшого групування користувачів.
Логічна структура порталу магістрів представлена такими елементами: головна сторінка з центральною статтею; сторінка з інформацією про портал; форма реєстрації; форма входу; список факультетів і магістрантів, що до них належать; користувацький розділ; адміністраторський розділ. Користувацький розділ, крім вищезазначених елементів, які доступні незареєстрова-ному користувачу, передбачає наявність акаунту з можливістю перегляду учасників, перегляду та налаштування профілю, сторінок, блогу, груп, мережі, повідомлень, друзів. Адміністраторський розділ, крім тих елементів що доступні незареєстрованому і зареєстрованому користувачу, передбачає наявність акаунту адміністратора з можливістю налаштування порталу, тобто адміністрування учасників, запитів, сторінок, блогів тощо.
Сьогодні є багато технологій для розробки інформаційного ресурсу, і найбільш швидким і зручним є використання систем керування умістом (СКУ). Ми проаналізували наявні СКУ з метою їх використання у процесі створення порталу магістрів МДПУ і дійшли висновку, що такої платформи, щоб абсолютно відповідала заявленим вимогам у технічному завданні немає, тому нам прийдеться доопрацьовувати код, щоб розробити відповідний функціонал порталу. Тому найбільш доцільним буде використання СКУз відкритим вихідним кодом. До п’яти найбільш розповсюджених СКУ входять: Іотіа!, МОБх CMS/CMF, ТУР03, Бгираї та WordPress.
У процесі аналізу платформ нами було відхилено такі платформи як Іотіа!, МОБх CMS/CMF, ТУР03, Бгираї, адже вони мають досить складний функціонал, який буде недоцільним для виконання поставленої мети технічного завдання. Отже, для створення порталу магі-
стрів Мелітопольського державного педагогічного університету імені Богдана Хмельницького за програмно-технологічну платформу було обрано WordPress MU, який є багатокористувацькою версією системи керування умістом WordPress, розроблену як платформа блог-хостингу.
Одна інсталяція WordPress дозволяє вести одночасно лише один блог. Якщо ж треба створити і вести на одному сервері декілька блогів, то можна встановити потрібну кількість WordPress в різні каталоги (віртуальні сервери) і в СУБД створити окрему базу даних для кожного блогу. А WordPress Multi-User (WordPress MU, чи WPMU) дає змогу створити декілька блогів в одній інсталяції. WordPress MU також дозволяє кожному користувачу системи вести довільну кількість блогів і контролювати їх з панелі управління [2].На користь WordPress MU говорить те, що дана платформа широко використовується у блогах на WordPress.com, різними виданнями, університетами, і великими компаніями, блог-системи яких працюють за міжмережними екранами [1].
Розроблений портал магістрів МДПУ розміщений на сервері інформаційно-комп’ютерного центру МДПУ за доменною адресою http ://magistr. mdpu. org.ua. Для сайту властива зручна і зрозуміла навігація. Можна виокремити два інтерфейси: відвідувача, зареєстрованого користувача й адміністратора, що відрізняються наявністю/відсутністю певних функцій.
Висновки.
Розроблений інформаційний ресурс дозволяє: розвинути навички інтерактивного спілкування за допомогою ІКТ у магістрів - майбутніх педагогів; удосконалити інформаційно-комунікаційну компетентність магістрів; розвинути вміння створення та оформлення інформаційних матеріалів з використанням ІКТ та КТ; представити наукові розробки молодих науковців у мережі Інтернет; розвинути здібності майбутніх учителів до самостійного пошуку, збору, аналізу та подання освітньої інформації різноманітних видів (текст, графіка, ві-део, аудіо, гіпертекст) і форм її пред’явлення в мережі (веб-сайт, веб-квест, електронний підручник, освітній
портал і тощо); формувати вміння використовувати нові освітні ресурси у майбутній професійній діяльності для підвищення ефективності навчально-виховного процесу освітнього закладу і створення освітнього інформаційного простору країни.
Подальші дослідження передбачається провести у напрямку вивчення впливу інших інформаційно-комунікаційних та комп’ютерних технологій на професійну підготовку майбутніх учителів.
Література
1. WordPress MU. [Електронний ресурс]. - Режим доступу: URL: http://codex.wordpress.org/WordPressMU. - Заголовок з титул. екрану
2. WordPress. [Електронний ресурс]. - Режим доступу: URL: http:// uk.wikipedia.org/wiki/WordPress. - Заголовок з титул. екрану
3.	Аноприенко А .Я. Современные информационные технологи в процессах глобализации / А.Я. Аноприенко // Глобалізація міжнародного ринку праці: роль та задачі вищої школи: Збірник праць семінару стипендіатів DAAD. - Донецьк: Об’єднання колишніх стипендіатів DAAD Донецького регіону, 2006. - С. 80-86.
4. Добро пожаловать! 12.11.09. [Електронний ресурс]. - Режим доступу: http://magistr.rtuis.miem.edu.ru. - Заголовок з екрану.
5.	Задорожна Н.Т.Особливості створення електронних версій друко-
ваних періодичних видань в галузі /Н.Т.Задорожна, Х.В.Середа, Т.В. Кузнецова, А.В.Кільченко, О.В.Тебенко. [Електронний ре-сурс].08.02.2010.	-	Режим	доступу:www.ime.edu-ua.net/cont/
Zador6.doc. - Заголовок з екрану
6.	Осадча К.П. Проблеми використання ресурсів Інтернет у професійній підготовці магістрантів / К.П. Осадча // Інформаційні технології в освіті: Збірник наукових праць. Випуск 2. - Херсон: Вид-во ХДУ, 2008. - 156 с.
7.	Полат Е.С. Новые педагогические и информационные технологии в системе образования: учеб. пособие для студ. пед. вузов и системы повыш. квалиф. пед. кадров / Е.С. Полат, М.Ю. Бухаркина, М.В. Моисеева, А.Е. Петров; Под ред. Е.С. Полат. - М.: Изд. центр «Академия», 2002. - 272 с.
8.	Постанова Кабінету Міністрів України «Про затвердження Положення про освітньо-кваліфікаційні рівні (ступневу освіту)» від 20 січня 1998 р. № 65.
9.	Про проект.12.11.09. [Електронний ресурс]. - Режим доступу^Ар:// magistriv.net/content/view/169/118. - Заголовок з екрану
10.	Соловйов В.М. Організаційні особливості створення регіонального освітнього порталу / В.М.Соловйов, О.А.Сердюк, Ю.В. Триус // Теорія та методика навчання фундаментальних дисциплін у вищій технічній школі. - Кривий Ріг: Видавничий відділ НМетАУ. -2003. - С. 225 - 234.
Надійшла до редакції 10.02.2010р.
Осадчий Вячеслав Володимирович [email protected]
